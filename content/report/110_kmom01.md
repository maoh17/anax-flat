Kmom01
===============================

Här kommer redovisningstexten för kmom01.

**Är du sedan tidigare van att jobba i ramverk för att bygga webbplatser? Om ja, vilka ramverk/språk har du jobbat med?**
Jag bara använt WordPress när jag har byggt webbplats tidigare och det är ju på en högre nivå som inte kräver programmering. Jag har ingen erfarenhet av ramverk, men jag har läst lite om PHP-ramverk som Laravel och Zend tidigare bara för att få en uppfattning om hur man kan använda ett sådant ramverk. Sen har jag även läst lite om CSS-ramverk som Bootstrap och Foundation, men jag har aldrig kommit så långt att jag har testat något själv.

**Det blev en del nya verktyg i labbmiljön, var de nya för dig eller kände du igen dem?**
Det var mycket nytt. Composer verkar vara väldigt kraftfull och något jag skulle vilja lära mig mer om. Att arbeta med en makefil sparar mycket arbete har jag förstått. Jag har använt andra versionshanteringssystem när jag programmerade för många år sedan. GitHub har jag dock inte använt tidigare. Markdown kände jag inte till alls.

**Hur kändes det att jobba med Anax Flat och bygga din me-sida?**
Det kändes som en helt annan struktur än den vi tidigare lärt oss då vi programmerade i PHP och CSS. Som alltid med nya saker tar det tid att komma igång. Jag reflekterade flera gånger över att jag inte riktigt förstod syftet med kursmomentet. Vad kommer det vi lär oss nu att leda till framöver?

**Har du några förutfattade meningar, eller kanske en etablerad övertygelse, inom design och användbarhet för webben?**
Jag tro att det inte finns endast en typ av design som alltid är bäst. Syftet med webbplatsen är avgörande för vilken design som är bäst. Vissa webbplatser har bara några få sekunder på sig att fånga besökarens intresse och få då denne att stanna kvar på sajten. Då är första intrycket och enkelheten avgörande. För andra webbplatser som tex dbwebb är strukturen och navigeringen viktigare än första intrycket. Jag tycker också det är viktigt att designen ger ett harmoniskt intryck.

**Det fanns videor som kompletterade artiklarna, hjälpte de dig att förstå materialet bättre?**
Ja, Mikael Roos videor är ett bra komplement till artiklarna. Jag brukar läsa först och sedan kolla på videorna och då faller många bitar på plats. Videorna har en lagom längd för att man ska kunna ta till sig och reflektera över innehållet.
